<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Dvorci i tvrđave</title>
</head>
<center><h1>Dvorci i tvrđave</h1>
<a href="index.html">Početna</a> &nbsp;&nbsp;
<a href="galerija.html">Galerija</a>&nbsp;&nbsp;
<a href="tvrdjava.html">Golubačka tvrđava</a></center>

<p><b>Tamo gde je osmeh Dunava najširi, pred ulazak u tesnac koji mu je između napuklih Karpata izrezao najveću klisuru u Evropi, Košava razbija njegove talase o zidine veličanstvene</b> <a href="tvrdjava.html">Golubačke tvrđave</a>.</p>

<p>Poput tužne, usamljene vizantijske princeze, poput večito budnog stražara pored kojeg niko neopaženo ne može da sklizne u Đerdapsku klisuru, vekovima prkosi nadaleko poznata tvrđava nepoznatog graditelja. Samo se nagađa da potiče iz 14. veka.</p>

<p>Svi su je želeli, svima je bila značajna, pa su se mnogi osvajači šetali njome misleći da je njihova, ali ona je vekovima pripadala samo Dunavu, koji jedini zna sve njene tajne. Voleli bismo da nam Dunav ispriča i ko je sagradio ovu savršenu građevinu na litici kraj puta, ali i koja je od legendi o nazivu tvrđave istinita. Jedno je sigurno, sve priče o njoj su tužne, a najtužnija nas vraća u vreme kada je ovaj deo Srbije bio pod turskom vlašću.</p>

<center><img src="slike/golubac-1.jpg" alt="Golubac1"></center>
<p>Devojka po imenu <b>Golubana</b>, bila je najlepša devojka u tom kraju. Svuda se pričalo o njenoj lepoti, pa je priča došla i do surovog turskog paše koji se zaljubio u nju, ali ona je odbijala njegovu ljubav. Zbog osvete, paša je vezao devojku za stenu koja je virila iz vode naspram tvrđave, gde je u velikim mukama umrla gledajući u grad koji je dobio njeno ime.</p>

<p>Druga legenda govori o tome kako je <b>nazvan po vizantijskoj princezi Jeleni, ženi Despota Đurđa Brankovića</b>. Ona je lečila usamljenost i tugu gajeći golubove koji su joj sletali na bele ruke i pričala im o svojoj nesteći i dalekoj Vizantiji za kojom je čeznula jer u srpskom narodu ona nije bila omiljena…</p>

<p>Akteri treće legende su samo divlji golubovi koji su nastanili stene oko tvrđave, pa je zbog toga što su oni izabrali da ovo bude njihov dom, tvrđava dobila ime po njima.</p>

<p><b>Kako doci do Golubanine tvrđave?</b></p>

<p>Najbrži i najbolji put do Golupca je magistralni put Beograd – Kladovo koji se još zove Đerdapska magistrala. Ukoliko dolazite iz Beograda, biće potrebno da pređete 130 km. Iz pravca Niša, je najbolje poći putem preko Zaječara, Negotina i Kladova.</p>

<p>Iz Beograda su česti autobuski polasci ka Golupcu, a iz drugih gradova Srbije, ukoliko nema direktnih autobusa, preporučujemo autobus do Kladova ili Donjeg Milanovca, a odatle lokalni autobus do Golupca. Do Golubačke tvrđeve je, međutim, najlepše doći na talasima Dunava. Postoje organizovane ture brodovima iz Beograda, ali i kruzerima iz Evrope.</p>


<body>
    
</body>
</html>